<h1>Odlična Rijeka pobjedom došla do prvog mjesta</h1>
<figure class="clanak">
    <img src="Slike/slika2.jpg">
    <figcaption>Momčad Rijeke slavi pobjedu protiv Hajduka</figcaption>
</figure>
<p>RIJEKA je u derbiju 11. kola SuperSport HNL-a na Rujevici s 1:0 pobijedila Hajduk i preuzela vrh ljestvice. Strijelac za Rijeku je bio Niko Janković s bijele točke u 63. minuti. Penal je skrivio Filip Krovinović igranjem rukom.</p>
<p>Rijeka je sad vodeća s 22 boda, dok Hajduk ima 21 bod. Treći je Dinamo kojem je ovakav rezultat itekako odgovarao. Dinamo je trenutačno na 16 bodova, ali ima i dvije utakmice manje.</p>
<p>Hajduk je energično otvorio utakmicu na Rujevici. Pritisnuo je domaćina i imao prvu veliku priliku, ali je u četvrtoj minuti Melnjak glavom pogodio okvir vrata. Nakon uvodnih deset minuta u kojima su Splićani djelomično iznenadili Rijeku počeo je dominirati domaći sastav.</p>
<h2>Najzapaženiji igrač</h2>
<p>Najzapaženiji igrač Rijeke bio je Marko Pjaca koji je dva puta zaprijetio vodećoj momčadi lige, a u uvodnih pola sata jednom je pokušao i Pašalić.</p>